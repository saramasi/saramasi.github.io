---
published: false
---
## 9 Agosto 2014

## Questa è la storia di una brezza d'amore.

Dentro ad una donna e a tutte le donne. 
Necessario alla vita come alla morte. 
Lei era stata cresciuta così, tutte si sposavano presto, la cultura era quella e c'era la guerra. 
Tutti vivevano nel pensiero, tra lo stato della quotidianità e l'allerta sempre costante che da un momento all'altro si possano chiudere gli occhi per sempre. 
C'era l'amore, certo, ma diverso
come la fede, puro come la voglia di vivere e lottare per la vita. 
Si incontrarono, non si sa come, paeselli vicini, giovani uomini e donne all'età giusta per maritarsi. 
Lei viveva in una casa piena di giovani donne, tutte erano nate nella stessa famiglia, ma tutte diverse, universi interi diversi.
All'epoca non si considerava la bellezza come ora, esistevano canoni diversi, tanto che la più bruttina di sei sorelle
era considerata la più bella solo perché si truccava e si "teneva bene"
Quella sorella che tanto bisogno di attenzioni aveva, si truccava sempre, non voleva mai fare i lavori faticosi e puntava a cercare un marito ricco. Prima di sposarsi con l'uomo in tutto per tutto fatto per lei,anche se l'esatto carattere contrario, metteva alla prova, gli spasimanti delle sorelle quando erano in casa, saltandogli sulle gambe e riempirli di complimenti, con l'intento, inconscio o no di essere preferita. Può essere stato un gesto di protezione e amore per le sorelle, in qualche modo, non era cattiva, aveva bisogno solo di tanto amore.
Lei, quel giorno vide quella scena con il ragazzo che era venuto a trovarla e che le piaceva tanto.
 Non disse niente a sua sorella, lei non era il problema non gliene parlò mai, ma quel ragazzo aveva permesso che un'altra, in casa sua, gli saltasse sulle gambe. 
Calma, con la pace nel cuore andò da lui e lo liberò da ogni vergogna: 
"Tu puoi andare con chi vuoi, e scegliere chi vuoi! Ma se stai con me, se scegli me, sono io quella che scegli." 
Lui capì e scelse. 
Si sposarono, faticarono, lottarono ogni giorno con orgoglio e tenacia. 
Gli ideali, 
gli ideali e i principi li salvarono. Le uniche brezze su cui potersi aggrappare
Sempre insieme nel bene e nel male, finché morte non separi. 
A loro modo si sono amati e rispettati. 
Lei, ha rispettato, sempre, costantemente, comunque. 
Quella forza che solo un martire può attingere, come un canale vitale, una fontana in cui dissetarsi per (sopra) vivere. 
Lui la rispettò, a suo modo, secondo i canoni del tempo.
Ebbero tante figlie, cercando una manovalanza terrena invece, garanzia per permettergli di lavorare la terra in affitto. 
" Un eter famna" disse alla quinta genita.
Nacque un solo maschio, non si sa come sarebbe stata la loro vita se non ci fosse stato, anche culturalmente, forse anche loro come coppia.
Passarono la vita insieme, lei molto credente, lui molto comunista, come in molti in quel tempo. Un connubio che solo chi ha vissuto in quel tempo può capire. 
Le lune e le stagioni passarono, si fecero vecchi.
Lui, si ammalò e dopo un inferno eterno,
se ne andò. 
Lei si sentì triste, ma anche sollevata. 
Tanto patire, 
come lo schiavo che finalmente riesce a guadagnarsi la libertà con gloria e onore, nel bene e nel male, dopo una vita di stenti. 
Forse si prova una sorta di paura della libertà, perché la libertà fa paura e perché non si sa che cosa è, ma lo si sente.
Lei, c'era riuscita, aveva trasformato il suo amore, quello che si necessita fare nella vita, non nel suo uomo, ma negli altri, chiunque. 
Diventò lei sessa un inno all'amore. 
Ma nel suo popolo non c'era la cultura dell'amarsi per amare, non le era mai stato insegnato e si ammalò. 
Con tenacia e attaccamento all'amore per la vita riuscì a guarire, ma divenne sempre più debole da quel momento. Sempre di più. 
Fino a quando il suo corpo non cedette, doveva succedere, dato che l'anima non sarebbe mai ceduta per prima. 
E lì, vide tutto l'amore che aveva seminato nella sua vita, quello vero. 
L'amore vero può fare tanto male quanto bene. 
Lei, sul suo letto, mezza paralizzata, vide tutto quello che aveva seminato e bello non fu sempre,
lo vide su ogni persona della sua vita. 
Le persone erano tante,ma lo accettò, fece come era lei, accettò. 
Come una bimba ebbe l'istinto di andarsene, ma non riusciva. Non ci riusciva. 
Ebbe la fortuna di pochi di voler lasciare il suo corpo,
non per odio o amore, non per noia o disperazione, ma solo perché era ora,
il suo corpo paralizzato a letto non poteva più supportare la sua anima.
In uno di quei giorni,
le comunicarono che sarebbe venuto a farle visita un uomo, che portava il suo stesso cognome. 
Lei si illuminò, come se sapesse già, ma nessuno se ne accorse. 
Arrivò il momento, lui arrivò. 
Prima entrò in casa, poi in camera sua. 
Si guardarono, si videro, fu un attimo impercettibile di silenzio pieno 
e il loro amore nacque. 
Si presentarono con la voce, si toccarono con le mani e sentirono nell'anima. 
Lui era molto più giovane di lei, ma cosa poteva centrare in quel momento? 
Quando si guardavano, l'età era irrilevante 
e non smettevano mai di guardarsi. 
Lei godeva quando lui le parlava, la pettinava, celebrando il loro amore in questa vita terrena. 
La brezza pura e potente dell'amore a braccetto con la realtà. 
Lei non aveva più tanta voglia di andarsene, ma lo aveva desiderato così tanto prima e il loro amore,... 
Come quando scegli di voler cambiare vita e andare in un'altra parte del mondo con mille progetti e sogni magnifici poi, 
prima della partenza arriva l'amore della tua vita, (di una vita o di un'ora)
le sensazioni dentro che si manifestano sono così forti e contrastanti da rischiare la pazzia. 
Lì capisci, come l'orgasmo, nessuno ti dice cos'è e potrai provarlo tante volte in una vita o mai, ma quando arriva, concepisci tutto.
Lo guardò tanto, lo chiamò, gli strinse la mano e gli chiese di avvicinare l'orecchio alla sua bocca 
"Mi hai rapito il cuore!" 
"Ma Olga,...Nessuno mi aveva mai detto una cosa così!" 
Si amarono e dicendoselo si dissero addio. 
Quelle cose che si sentono e basta. 
Lei aveva una meta, doveva chiudere un cerchio. 
Uno di quei cerchi che si crea quando si è piccole, quando si sogna il grande amore, quello puro ed etereo.
Ce la fece, ci riuscì e poté andarsene e se ne andò.
"Abbiate la pace nel cuore".
Ciao nonna, grazie

