---
published: false
title: Mi Matragna
category: fiabe
abstract: >-
  Una storia vera, una donna entrata in famiglia improvvisamente che non riesce
  a capire la bellezza del mondo, una breve storia che parla del karma e delle
  conseguenze che produce il conflitto con questo. Alla fine tutto il bene
  trionferà se sarà supportato dall'amore.
---

C'era una volta, e una volta non c'era, non molto lontano da qui...

Una famiglia che viveva in mezzo ai boschi in una piccola casina di legno, in mezzo ai pini e ai fiori.
Vivevano una mamma, un papà, una bimba con i capelli biondi e il suo fratellino di 6 anni.
Il papà lavorava nei boschi e stava fuori casa tutto il giorno per raccogliere la legna e venderla, anche se il tempo che passavano tutti insieme era poco, quando erano uniti ogni momento era felice. Fino a quando la mamma un giorno iniziò a non sentirsi bene di punto in bianco, ogni giorno di più finchè dopo mesi, in una scura notte d'inverno se ne andò.

I suoi bimbi eran così tristi che smisero di parlare e giocare, la bimba smise proprio di essere bimba, si ritrovò in poco tempo a fare tutte le faccende di casa che prima faceva la sua mamma.
Il bimbo piano piano ricominciò a giocare e studiare e ogni giorno ritornava nel suo viso la felicità.

Il babbo, grande lavoratore si trovò a lavorare sempre di più e a stare fuori di casa sempre più a lungo lasciando sempre soli i suoi bimbi. Fino a che un giorno decise, per risolvere secondo lui il problema, di prendere moglie, una donna che avrebbe cresciuto i suoi figlioli e badato alla casa. Quindi non ebbe neanche troppa cura nel sceglierla e si ritrovò con una donna mediocre che gli interessava più se stessa e dell'ordine che dei due bambini.

Da quel momento, ogni mattina, il babbo andava al lavoro e la bimba più grande a scuola, a casa rimanevano la matrigna e il bimbo che era così tanto vivace e curioso che combinava un sacco di guai e la donna lo sopportava sempre di meno.

Fino a quando un giorno, il bimbo ne combinò una grossa davvero, ruppe la statua nella credenza della matrigna, lei appena capì cosa fosse successo si infuriò così tanto, ma così tanto che diventò un mostro e cieco dalla rabbia uccise il bimbo.

Lo uccise e lo tagliò in pezzi e lo mise nella pentola a cucinare in mezzo allo stufato.
Quando il babbo e la bimba tornarono a casa, chiesero dove fosse finito il fratellino e la donna disse che l'ultima volta lo aveva visto giocare era vicino al bosco, lo cercarono per un pò, poi andarono a dormire aspettandolo per il giorno dopo.

Al mattino la donna tranquilizzò tutti dicendo che il bimbo era tornato nella notte, che aveva avuto una sgridata e che ora stava riposando nella sua camera, il babbo  allora salutò entrambe e si diresse al lavoro. Quando arrivò il momento del pranzo, la matrigna si rivolse alla bimba e consegnandole il pranzo in un cestino di vimini le disse d andare a portarlo al babbo.
Lei andò, portò il cibo e aspettò che lui mangiasse tutto con grande ingordigia poi prese gli avanzi, sistemò tutto e si diresse verso casa.

Nel tragitto buttò le ossicine nel bosco perchè avrebbero fatto bene alla terra. Tornata a casa la matrigna le disse che il fratellino era andato con un suo novo amico nel bosco a giocare, a lei sembrò strano ma iniziò a pulire e studiare e il giorno passò.

Il bimbo non si faceva vedere da ormai troppo tempo, e il babbo iniziò a preoccuparsi, ma la matrigna aveva sempre una scusa plusibile per calmare i pensieri che potevano uscire.
La bimba sentendo qualcosa, un rumore o una sensazione, se ne andò nel bosco a cercalo, addentrandosi  un uccellino le iniziò a girare intorno sempre più vicino e con vigore, fino a che non si appoggiò sulla mano della bimba ed iniziò a cantare:

"Mi matragna ragna ragna, ma m'è cot nt'la castagna,

mi surleina bleina bleina, m'à purtè nt'la panareina,

mi papà ludvaun ludvaun, m'à magnà tutt'in dcaun,

San Zan blein blein, m'à fat venir un bel animalein, cirulì cirulì."


"La mia matrigna cattiva cattiva, mi ha cotto nella pentola,

la mia sorellina bellina bellina, mi ha portato nel cestino,

il mio papà ingordo ingordo, mi ha mangiato in un solo boccone,

San Giovanni bellino bellino, mi ha trasformato in un bell'uccellino, cirulì cirulì"


La bimba non crebbe alle sue orecchie, lo fece cantare di nuovo e ancora una volta e l'ultima, fino a quando capì. Corse più veloce che potè dal babbo che nel mentre era a lavoro proprio in quel bosco. 

Lo raggiunse, gli fece sentire il canto del piccolo uccellino, piansero il loro bimbo amato e ringraziarono San Giovanni per aver compiuto il miracolo e per aver permesso di rimanere insieme coomunque.

Si diressero a casa, e la donna ignara di quel che stava per succedere, sgridò addirittura la bimba per essersi allontanata senza dire niente, man mano che si avvicinavano, però,  lei inizò ad intuire e quando come prova l'uccelino cantò davanti a lei, si inginocchiò implorando pietà.

Il babbo e la bimba la perdonarono perchè almeno il loro uccellino era vivo, ma il boscaiolo decise ugualmente di portarla nel bosco e tornare senza di lei.

Fine

Canzone:
Agghera 'na volta 
Famèiia de quater, 
La meder l'è mort 
e tot le và stort
El peder maridè
u'n eter sdaura strampalè
che per il fangein
at sentè solamaint
un brut quel.
Mi matragna ragna ragna, 
ma mè cot in t'la castagna. 
Mi surleina bleina bleina, 
mà purtè in t'la panireina. 
mi papà ludvaun ludvaun, 
mà magnà tot in'n bucaun. 
san zan blein blein 
mà fait venir un bel animalein 
cirulì cirulì, ...





