---
published: true
'-title': Il mezzo gallettino
'-categoty': avventura
'-abstracht': >-
  La forza della promessa e speranza. Dove l'amore crea magia e la fortuna ti
  porta a fare un effervescente viaggio, nel nome del rispetto, dell'amicizia,
  amore e della sopravvivenza.
title: Il mezzo gallettino
categoty: avventura
abstracht: >-
  La forza della promessa e speranza. Dove l'amore crea magia e la fortuna ti
  porta a fare un effervescente viaggio, nel nome del rispetto, dell'amicizia,
  amore e della sopravvivenza.
---

C'era una volta, e una volta non c'era, non molto lontano da qui...

Una famiglia molto povera, con una mamma e due bambine, l'unico bene in loro possesso era un galletto e basta.
Quando arrivò il giorno in cui la madre morì, le due sorelle si trovarono a spartire la misera eredità.
La più grande disse:

-"Con un galletto non si diventerà di certo ricche, io me lo vorrei mangiare per sentire che sapore ha la carne. Tu cosa ne dici?"-

-"Ti dico che io lo vorrei liberare, se lo vuoi dividere, ti chiedo solo le tue parti di interiora, un po' di pelle e la testa, così lo ricucio e potrà vivere."-

-"Non ho nulla in contrario, se ti prendi le parti che non si possono mangiare, ce ne sarà di più per me!"-

Fu così, che alla bimba più piccola rimase la testa, mezzo corpicino, un'aletta e una zampina. Una volta ricucito, lo tenne in braccio per un giorno e una notte intera, poi vedendo che stava bene, lo mise a terra e disse:

-"Gallettino! Sei così piccolo, hai solo una zampina, fammi vedere come te la cavi a saltellare!"-

Il piccolo animaletto si scoprì un ottimo saltatore e vedendo questo la bimba disse:

-”Sei bravissimo! Con questi salti in un giorno copriresti distanze che un altro gallo non coprirebbe in un mese di viaggio. Vai piccolo mio, vai in cerca di fortuna e se la trovi torna da me!"-

Il mezzo gallettino partì, con tre balzi attraversava un'intera valle e sopra alle montagne faceva salti da una vetta all'altra.
Un giorno mentre era in un bosco a riposare, incontrò una volpe:

-"Ho una fame che mangerei qualsiasi cosa! Ma tu sei solo mezzo, non mi accorgerei neppure di averti mangiato, anzi probabilmente dopo avrei più fame di prima. Ma dimmi, dove stai andando?"-

-"Vado in cerca di buona fortuna!"-

-"Io qua non ho nulla da fare, posso venire con te?"-

-"Vieni pure!"-

I due nuovi compagni si misero in cammino, ma ben presto la volpe fu troppo stanca per proseguire e disse:

-"Sei troppo veloce per me, non riesco a starti dietro!"-

-"Io più piano di così non riesco ad andare."-

-"Allora sono costretta a fermarmi qui."-

Il Galletto ci pensò un attimo e concluse:

-"Salta dentro al mio gozzo, ti porto io!"-

E senza aspettare risposta, la ingoiò tutta intera e ripartì.

Poco tempo dopo, incontrò nel suo cammino un lupo, che guardandolo disse:

-"Con la fame che ho non basterebbero tre agnelli per saziarmi, vorrei mangiarti, ma sei così piccolo che di te non saprei che farmene. Ma dimmi, cosa fai tra questi sperduti monti?"-

-"Vado in cerca di buona fortuna!"-

-"Bella idea, anche io avrei bisogno di trovare fortuna, posso venire con te?"-

-"Vieni pure, ma debbo avvertirti che sono molto veloce e non so se riuscirai a starmi dietro."-

-"Figuriamoci se un lupo forte come me non riesce a stare dietro ad un mezzo gallo come te!"-

-"Allora mettiamoci subito in viaggio!"-

 Concluse il gallettino.
Molto presto però, il lupo si rese conto che sarebbe stato impossibile tenere il passo del suo compagno a lungo e disse:

-"Mi debbo arrendere, io mi fermo qui! Non riesco a starti dietro."-

-"Salta dentro al mio gozzo, ti porto io!"-

Anche questa volta ingoiò l'animale, tutto intero, poi si rimise subito in viaggio, con il peso della volpe e del lupo, i suoi salti si erano accorciati, ma non di molto.

Arrivando sulla riva di un fiume si fermò a bere e con un solo salto raggiunse l'altra riva. In un momento si sentì chiamare e il suono proveniva dall'acqua:

-"Dove vai bel mezzo gallettino, che riesci a fare dei salti così prodigiosi?"-

-"Vado in cerca di buona fortuna."-

-"E dove vai a cercarla questa fortuna?"-

Disse l'acqua.

-"Non ho una meta precisa, per adesso voglio seguire questa valle, poi vedrò."-

-”Sarebbe bello cambiare percorso per una volta nella vita, ormai sono secoli che solco sempre la stessa valle. Posso venire con te?”-

-"Vieni pure, così mi fai compagnia!"-

I due nuovi compagni ripresero il loro viaggio, però la valle che il gallettino aveva deciso di percorrere risultò, poco dopo in salita.
L'acqua che formava il fiume non poteva da sola sfidare la forza di gravità e mentre il galletto iniziava a salire il monte lei lo chiamò:

-"Mi dispiace mio caro compagno, io sono acqua e in salita non posso seguirti, dobbiamo separarci."-

-"Salta dentro al mio gozzo, ti porto io."-

Così, bevve tutta l'acqua del fiume e si rimise a saltellare, anche se un intero fiume pesa e la sua corsa rallentò di un poco.

Tempo dopo, attraversando un bosco, una voce attirò la sua attenzione, seguendola vide un cacciatore e gli disse:

-"Signor cacciatore cosa fate? Parlate da solo?"-

- "Non da solo! Ce l'ho con la mia sfortuna, sono a caccia da due giorni e non ho preso nulla, se torno in paese a mani vuote sarei deriso da tutti."-

-"Non vorrete mica prendermi come trofeo di caccia?"-

-"Ci mancherebbe..se dopo due giorni passati nei boschi tornassi a casa con un solo galletto, per giunta mezzo, sarei lo zimbello a vita!"-

-"Piuttosto dimmi bene che ci fai in questi boschi? Se non sbaglio sei un mezzo gallo da allevamento."-

-"Vado in cerca di buona fortuna!"-

-"Che bella idea, quasi quasi invece che tornare in paese vengo con te."-

-"Vieni pure!"-

Per un breve tragitto il cacciatore riuscì a stare dietro al gallettino, rallentato dal peso che aveva nel pancino, ma ben presto anche lui dovette arrendersi, anche impedito dal tanto peso ,il galletto era troppo veloce per il cacciatore, che fermandosi disse:

-"Ehy,mezzo gallo! Io non ce la faccio più. Non riesco a starti dietro. Ho fame, ho sete e mi sono allontanato troppo dal paese, è meglio che ci separiamo e che io torni indietro."-

-"Salta dentro al mio gozzo, ti porto io."-

E con un unica beccata si ingoiò anche il cacciatore.

Sorpassato valli e monti, ad un certo punto il gallettino intravide da lontano un grande e ricco paese, disse:

-"Qualche cosa mi dice che è un buon posto per cercare buona fortuna!"-

In quattro balzi raggiunse le mura del villaggio e mentre saltellava per le vie del paese, incrociò una ragazza bella e grassottella, si guardarono un poco e lei disse:

-"Ma ciao! Come sei buffo! Adesso ti porto a casa mia, che ai miei genitori gli piacciono un sacco le cose strane e vedrai che sarai trattato come un re oggi!"-

Il galletto si lasciò prendere docilmente e andarono verso le case. Quando arrivarono, mamma e papà rimasero entusiasti, come previsto, dell'animaletto.

-"Questo mezzo gallettino è senz'altro un segno di buon auspicio, dobbiamo tenerlo caro!"-

-"Per il momento lo metteremo nel pollaio, ma domani chiameremo il falegname e gli costruiremo una casetta tutta per lui!"-

Così quella notte, il galletto si ritrovò in mezzo a una dozzina di suoi simili, e quando fu certo che tutti quanti dormissero, disse:

-"Volpe! Salta fuori adesso che per te la fortuna è giunta!"-

Dal becco del gallettino uscì la volpe viva e tutta intera, quando vide tutti quei polli a sua disposizione, non perse tempo a parlare e in men che non si dica, di dodici polli e mezzo ne rimase solo mezzo. Felice e contenta la volpe era pronta a riprendere la via dei boschi, ma prima disse:

-"Ti ringrazio amico mio, non dimenticherò mai questa nottata, la più bella della mia vita!"-

-"Non c'è di che volpe, ma ora ti conviene dartela a zampe!"-

E così fece.

La mattina dopo, quando i signori andarono nel pollaio, non poterono credere ai loro occhi! Non capivano come una volpe fosse riuscita ad entrare e fare quello scempio senza nessun rumore. Evidentemente era stata talmente scaltra e silenziosa che nessuno si era accorto del suo arrivo.
Guardando meglio, la Signora, vide in un angolo il mezzo gallettino ancora vivo, lo prese in braccio e disse al marito:

-"Avevamo proprio ragione a considerarlo un portafortuna! Come si spiega altrimenti l'essere scampato ad una volpe così furba?"-

-"Hai ragione cara, però stanotte per non rischiare lo metteremo nell'ovile, qui è troppo pericoloso!"-

Il galletto si ritrovò così a dormire in mezzo a cinque pecore, ma quando giunse la notte:

-"Lupo! Salta fuori adesso che per te la fortuna è giunta!"-

E come la volpe, anche il lupo uscì vivo e tutt'intero. Quando vide cinque pecore a sua disposizione con i crampi allo stomaco, ne fece cinque bocconi e disse:

-"Wow! Come posso ringraziarti amico mio? In tutta la mia vita non avevo mai avuto la fortuna di avere lo stomaco talmente pieno!"-

-"Non perdere tempo a ringraziarmi, pensa a sparire prima che qualche d' uno si accorga che tu sei qui!"-

Il lupo, così, si incamminò verso il sentiero dei monti e non si vide più.

Il giorno dopo, quando i Signori di casa si accorsero di quello che era successo durante la notte, quasi non si preoccuparono della grande perdita, ma gioirono nel vedere il loro portafortuna ancora vivo. La Signora lo stava coccolando, quando disse al marito:

-"Gli animali selvatici si sono fatti molto furbi, mai ci furono attacchi così silenziosi! Ma guarda che fortuna, il nostro mezzo gallettino è scampato sia alla volpe che al lupo!"-

-"Dobbiamo trovare un posto davvero sicuro per lui, non possiamo contare solo sulla buona sorte anche questa volta!"-

-"Hai ragione caro, stanotte lo metteremo nella stanza dove teniamo i soldi e i cimeli di famiglia. Quella porta si apre solo dall'interno, invece da fuori serve la combinazione, vedrai che sarà al sicuro!"-

-"Mi sembra un'ottima idea cara!Ad ogni modo stanotte stiamo attenti, non mi sento tranquillo, il nostro portafortuna è un animaletto così piccolo e fragile!"-

-"Non dartene pensiero, questa notte metteremo il fucile vicino al letto e faremo in modo di non addormentarci, se qualcuno proverà ad entrare non ci scapperà!"-

Alla sera il gallettino si trovò a trascorrere la notte tra cumuli di monete d'oro e pietre preziose. Quando fu mezzanotte disse:

-"Uomo!Salta fuori adesso, che per te la fortuna è giunta!"-

Uscito dal galletto, l'uomo ci mise un attimo a riprendere i sensi, non aveva mai visto tante ricchezze. Mentre se ne stava là imbambolato, il gallettino incominciò a beccare le monete, le quali sparivano velocemente. Poi si fermò un attimo e disse:

-"Cacciatore se vuoi prendere qualcosa, è meglio che ti sbrighi e bisogna che tu te ne vada nel minor tempo possibile, lasciami la porta aperta quando esci!"-

-"Hai ragione amico mio! Ne riempio un paio di sacchi e me ne vado, però prima lascia che ti ringrazi!"-

Mentre diceva così, racimolò quello che poté e veloce come il vento, si dileguò . 
Il padrone di casa, svegliato da alcuni rumori, imbracciò il fucile e corse nella stanza dei tesori. Ma quando arrivò, vide il gallo beccare gli ultimi gioielli e sparando un colpo urlò:

-"Maledetto! Proprio tu? Che ti avevamo eletto la nostra fortuna? Tu invece sei la causa delle nostre disgrazie!"-

Ma il galletto si accorse un attimo prima del suo sparo, con un balzo scavalcò il padrone di casa e subito si diede alla fuga. 
Il signore non si diede per sconfitto e iniziò a rincorrerlo, svegliando tutto il paese, alcuni dei compaesani capendo l'emergenza iniziarono ad inseguire il vicino che a sua volta inseguiva il suo porta-sfortuna. 
Il gallettino si ritrovò inseguito da sei-sette persone e da una dozzina di cani. 
Il peso del fiume unito a quello dell'oro lo rallentava moltissimo e più di una volta rischiò di essere preso, ma non si arrese e con grande fatica guadagnò la cima di un'altissima e ripida montagna, giuntovi disse:

-"Acqua! Salta fuori adesso, che per te la fortuna è giunta!"-

Dal becco del galletto uscì un intero fiume e tutta quell'acqua scivolò giù dal monte con un impeto pauroso, urlando:

-"Grazie amico! Questa si, che è una discesa emozionante!"-

Agli inseguitori, minacciati da quella forza della natura inarrestabile, non restò altra scelta che battere la ritirata. 
Il galletto alleggerito dal peso del fiume, fece un viaggio di ritorno veloce e facile. 
Pochi giorni dopo era tra le braccia della sua padrona, che vedendolo tornare, si commosse, lo strinse e non lo lasciò per giorni interi. Mentre lo coccolava disse: 

-"Non hai trovato molta fortuna, nemmeno un contadino che ti desse un pugno di grano. Io da mangiare non ne ho neppure per me, ma non preoccuparti mio bel mezzo gallettino, in qualche modo faremo!"- 

Proprio in quel momento dal becco della bestiola uscirono gioielli e monete d'oro in una quantità tale che la ragazza rischiò di essere sommersa. 
Da quel giorno la ragazza di tesori ne ebbe molti, ma per lei, il tesoro più grande rimase sempre il suo mezzo gallettino. 
Non per le ricchezze materiali a disposizione, ma per la fiducia e l'amore che li univano.

Fine
