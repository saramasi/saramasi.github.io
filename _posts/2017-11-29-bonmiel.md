---
published: true
title: Al bon miel
category: astuzia
abstract: >-
  Un ragazzo e i suoi fratelli vivono le dinamiche di vita quotidiana, dentro a
  un gioco di dispetti e lezioni, fino a che non si scoprirà cosa succederà a
  chi.
---

AL BON MIEL
 Il buon miele 

C'era una volta, e una volta non c'era, non molto lontano da qui...
In un villaggio, una famiglia di tre fratelli e il loro vecchio padre. Quando questi morì, celebrarono un addio molto umile, come lo erano loro e di conseguenza arrivò anche il momento di spartire l'eredità lasciatagli. 
I beni da dividere consistevano in una bella casa, una stalla, un vecchio porcile non utilizzato, un'enorme botte di vino, due mucche sane e una malata. 
Il maggiore dei fratelli, avvalendosi del potere che gli dava la primogenitura suddivise così: 
A lui andava la casa, una delle due mucche sane e dividendo in tre parti uguali la botte scelse il terzo di vino che stava più in alto. 
Al secondo, spettava la stalla, l'altra mucca sana e il vino del terzo di botte che stava in mezzo.
A Tore, il più piccolo, rimase il vecchio porcile, la mucca malata e la parte sotto della botte dove stava il fondo del vino. 
Tore non potendo dire niente in sua difesa, montò un rubinetto nella parte della botte a lui assegnata, stando appena in alto per non prendere il fondo del vino. Ne tirò fuori una caraffa e andò nella sua piccola baracca vicino al porcile che aveva costruito come dimora, comunque molto vicino alla casa di famiglia, dove abitavano ora i fratelli più grandi avendo unito le due eredità.
I due ragazzi corsero dietro al fratello per controllare che non avesse preso vino nella loro parte e intanto iniziarono a commentare: 
"Tore, se bevi tutta la tua parte di vino ora, l'anno prossimo, quando sarà veramente buono, non ne avrai più, non credere che noi te ne daremo del nostro!"-
"Non dovete preoccuparvi, fratelli, avete ben visto che il rubinetto l'ho messo nella mia parte della botte, la vostra non la tocco di sicuro!"
E se ne andarono superbi. 
Il tempo passava e Tore continuava ad attingere vino quasi quotidianamente, tanto che i fratelli iniziarono a domandarsi come fosse possibile che la sua parte della botte non finisse, ma conclusero che tanto stava sprecando del suo.
Tore era molto astuto e ne sapeva una più del diavolo, naturalmente riusciva a trovare sempre un impiego o un colpo di fortuna per vivere sempre meglio e i due fratelli ne erano invidiosi senza motivo. 
Così un giorno, per vendetta e dispetto, andarono a casa del fratello e sullo zerbino davanti alla porta fecero una spalata di merda tutta bella fumante. 
Lo fecero tutte le mattine per un bel po' di tempo, aspettavano che Tore esplodesse dalla rabbia e se ne andasse piuttosto che stare lì, ma non ebbero nessuna reazione. 
Tore, ogni mattina prendeva la pala, raccoglieva i bei regali mattutini e li portava dentro ad un barile.
Un giorno, quando il barile di merda fu pieno un po' di più della metà, lo mise su una cariola e prendendo del buon miele, lo versò sopra alla cacca, si preparò e andò al mercato. 
Da buon venditore urlava a ritmo
"Chi vol al bon miel?.."- e sussurrando aggiungeva -"..e quel eter.."
( Chi vuole del buon miele?...e qualcos'altro..)
Diversi passanti, conoscendo la qualità del miele da lui solitamente prodotto, lo fermavano per chiederne uno o due chili, ma Teo rispondeva:
"No, no, mi dispiace, vendo solo il barile intero!"
Giunto a metà giornata, non aveva ancora trovato nessuno, fino a quando in una stradina un oste uscì dal suo locale dicendo 
"Te lo compro io il barile intero! Quanto vuoi?" 
"Non ho fissato un prezzo, fate voi, se quello che mi offrite lo riterrò giusto, ve lo venderò, altrimenti niente da fare!" 
"Aspetta un attimo!" 
L'oste rientrò nella porta e ne uscì con un cucchiaio in mano, lo immerse nel barile e assaggiò il miele, trovandolo eccellente decise di pagarlo meglio di quello che pensò inizialmente. 
Tore, soddisfatto della vendita si incamminò verso casa, prima di rientrare si fermò davanti alla porta dei fratelli, bussò e quando aprirono disse a loro 
"Avete un pentolino da prestarmi?" 
"A cosa ti serve?" 
"Voglio contare quanti pentolini di monete ho guadagnato oggi al mercato, grazie allo scherzetto che tutte le mattine mi state facendo da qualche settimana." 
Il pentolino gli fu dato subito e mentre Tore si avviava alla sua dimora, i fratelli lo inseguirono per vedere quanto avesse guadagnato e rimasero esterrefatti da quanti pentolini ci vollero per svuotare il sacco. 
"Come hai fatto a guadagnare tutto quel denaro in una mattina sola? Cosa c'entra il nostro scherzo?" 
Molto divertito Tore spiegò il geniale piano che aveva attuato e i fratelli, eccitati 
"Vogliamo farlo anche noi! Ora tu devi renderci il favore e dovrai venire a fare i tuoi bisogni davanti alla porta di casa nostra!"
Il ragazzo non vide l'ora di accontentarli. 
Quando il barile fu pieno per tre quarti abbondanti, i fratelli lo prepararono per bene, aggiunsero nel quarto che mancava il miele ricoprendo bene il tutto, si credevano molto furbi, e come prova utilizzarono solo un quarto di miele, convinti che questo avrebbe portato a loro solo più guadagno rispetto a Tore.
Andarono al mercato ben intenzionati a vendere solo il barile intero e seguendo il racconto del fratello, cominciarono ad urlare
"Chi vol al bon miel?" (chi vuole del buon miele?)
Quando arrivarono all'altezza della locanda, l'oste uscì furioso con un bastone in mano e disse
"Immagino che vogliate vendere il barile intero, vero?"
"Certamente! Sempre e solo interi barili, vi interessa?"
L'oste infilò la mano nel barile e quando la ritirò fuori era tutta sporca di merda e non si risparmiò con il bastone, colpendoli finché ne ebbe la forza.
Quando tornarono a casa si nascosero dal fratello fin quando i vari ematomi non furono almeno copribili, non volevano che Tore sapesse della loro brutta figura, anche se il fratellino intuì che qualcosa di non piacevole fosse successo, ma decise di non inferire.
I giorni passarono e la mucca di Tore, già vecchia ed ammalata morì.
Il ragazzo la ringraziò, la salutò e la macellò. Vendette le carni e prima di portare via la pelle gli venne un lampo di genio e tenne la coda dell'animale. Con i peli compose tanti piccoli mazzettini, fasciati stretti stretti, ne preparò un sacchetto e andò al mercato, urlando
"Chi vol al boni aga-cc?" (Chi vuole dei buoni aghi?)
Molte massaie udendolo, uscirono di casa e convinte dalla tenacia del venditore, ognuna di loro comprò un pacchetto di aghi, tutte felici.
Quando li ebbe venduti tutti, Tore tornò a casa e andò di nuovo dai suoi fratelli a chiedere in prestito il pentolino, dubbiosi glielo diedero e anche questa volta dovettero aspettare e contare tutti i pentolini riempiti. Dopo di ché gli chiesero cosa avesse fatto per guadagnare tutti quei soldi.
"Mi è morta la mucca e ho venduto carne, pelle e coda!"
"Ma una sola mucca non rende tanto."
"Normalmente no, ma io ho venduto anche i peli della coda."
"Cosa vorresti dire? Come si fa a vendere i peli della coda di una mucca? Chi se li copra?"
Tore spiegò ai fratelli, nei minimi particolari come avesse fatto.
Corsero subito in casa e abbagliati da tanta potenzialità economica e invidiosi di non averci pensato prima, decisero di uccidere le loro due mucche per farci questo grande guadagno.
Vendettero le loro pelli e le loro carni, privandole prima delle code, poi si misero a confezionare i pacchettini di aghi e andarono il giorno dopo al mercato a venderli.
"Chi vol al boni agocc?" (Chi vuole dei buon aghi?)
Urlando a squarcia gola, ma quando le casalinghe sentirono quel richiamo, presero la grande occasione di pareggiare un po' i conti, uscirono per strada con i mattarelli in mano e dopo aver verificato l'inganno recidivo, non risparmiarono le loro mani pesanti anche se comunque ritornarono tutte soddisfatte.
I due fratelli, esausti sia nel corpo che nella mente tornarono a casa e demoralizzati decisero di prendersi un attimo di riposo e per consolarsi un po', andarono in cantina dalla botte di vino e quando cercarono di riempire la caraffa, si accorsero che la botte era vuota, cioè un po' di fondo era rimasto, ma niente di più.
Non capivano come il fratello fosse riuscito a prendersi gioco di loro anche questa volta, lo seguivano tutte le volte che lo vedevano andare in cantina e mai lo videro prendere nella parte di botte che appartenevano a loro, ma di una cosa erano sicuri, che la causa di tutti i loro mali fosse lui.
Erano proprio lividi di rabbia e alimentandosi a vicenda arrivarono a prendere una decisione sicura e definitiva: Annegare Tore.
Andarono nella sua capanna ed essendo due contro uno riuscirono facilmente a sopraffarlo, lo chiusero dentro ad un sacco di canapa, lo legarono in modo che non fosse possibile uscire, caricarono tutto sul carro e si diressero verso il lago.
Strada facendo attraversando un paesello, passarono davanti ad una chiesa e siccome la coscienza gli mordeva non poco l'anima, si fermarono per pregare e chiedere perdono della cosa che stavano per compiere.
Rimasto solo e capendo che ormai gli rimanevano poche possibilità, dopo un colpo di genio, Tore iniziò ad urlare e a lamentarsi
"Non voglio sposare la figlia del re, fatemi uscire da qui dentro, non la voglio sposare!"
Proprio in quel momento passò li vicino un pastorello
"Ehy, cosa ci fai dentro a quel sacco? Perché ti lamenti?"
"Mi hanno imposto di sposare la figlia del re, ma io non voglio! Per questo motivo mi hanno chiuso qua dentro!"
"Ma perché vorresti rinunciare a questo privilegio?"
"Perché sono innamorato di un'altra fanciulla. Per favore liberami! Non voglio proprio sposare la figlia del re!"
"Ti libero subito! Voglio prendere io il tuo posto! Guarda: io possiedo mucche, pecore, cavalli e maiali. Se mi chiudi nel sacco al tuo posto, puoi prendere tutti i miei animali!"
Liberato il ragazzo, il pastore si infilò nel sacco, si fece legare e aspettò ignaro il suo infausto destino.
A Tore dispiacque, ma dopo prese possesso dei suoi nuovi capi di bestiame e tornò a casa.
I fratelli proseguirono ignari e a lavoro fatto, tornarono a loro volta a casa e si sentirono mancare nel vedere il fratellino correre allegramente nel cortile insieme a tutti quegli animali.
"Ma come puoi essere qui? Di chi sono tutte queste bestie?"
"Sono mie!"
"Ma noi, pensavamo di averti gettato in fondo al lago con un masso legato al sacco stamattina."
"Infatti! E' proprio nel lago che ho trovato tutti questi animali, il fondale ne è pieno e se ne possono prendere quanti se ne vuole. Io ho scelto questi e ora sono miei! Tra i soldi che ho guadagnato e tutti questi animali che mi ha dato il lago sono ricco ora!"
"Anche noi vogliamo poter prendere degli animali al lago!"
"Tore, devi venire con noi, quando arriveremo ci metterai nei sacchi, ci legherai ad un masso e ci butterai in acqua! Per piacere!"
"Questo è un favore che vi faccio volentieri! Possiamo partire anche subito! Però voglio venire con i miei animali!"
Così partirono tutti alla volta del lago e quando furono arrivati, Tore fece disporre i suoi animali intorno al perimetro del lago, in modo che le acque li rispecchiassero tutti.
I fratelli, vedendo le immagini riflesse di tutti quegli animali si convinsero per davvero alle parole di Tore e cominciarono a scegliere
"Lo vedi quel cavallo nero? Quello lo voglio io!"
"Invece quel maiale enorme! I suoi prosciutti saranno miei!" 
Si dissero.
"Io preferisco la carne di vitello, quindi scelgo quell'esemplare là in fondo!"
"Dobbiamo pensare anche al latte, io prendo quelle due belle mucche!"
Probabilmente avrebbero proseguito a contendersi gli animali all'infinito se non fosse intervenuto Tore
"Fratelli! Invece di stare qua a parlare, perché non entrate in acqua a prendervi gli animali che vi interessano?"
I due fratelli subito si infilarono nei sacchi e dissero
"Fratellino, legaci ben stretti e assicuraci a quei massi pesantissimi! Abbiamo capito che più si scende in profondità, più devono essere belli gli animali tra cui scegliere!"
"E poi vattene! Ci vediamo a casa e vedrai che sapremo fare una scelta migliore della tua!"
"Ok! Vi accontento subito."
Concluse Tore.
Tornato a casa, il ragazzo si guardò intorno e realizzò di essere l'unico padrone della casa, della stalla, del porcile, di una discreta quantità di denaro e di una discreta quantità di bestiame. Anche se in fondo li dispiaceva un poco per tutto quello che era successo, pensò che la vita è anche una lotta e vince il più furbo.

L'unico di cui ti potrai mai fidare nella vita, sei tu. Sempre e solo tu.
Fine

