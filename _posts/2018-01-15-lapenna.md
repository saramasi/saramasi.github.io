---
published: true
Title: La penna dell'uccello Griffon
Category;: TRIANGOLO
Abstract: >-
  Tre fratelli in giro per il mondo a cercare l'unica cosa che può salvare il
  loro padre, la penna dell'uccello Griffon. Tra mille avventure e interminabili
  prove, chi riuscirà a salvare il Re?
title: La penna dell'uccello Griffon
category;: adventure
abstract: >-
  Tre fratelli in giro per il mondo a cercare l'unica cosa che può salvare il
  loro padre, la penna dell'uccello Griffon. Tra mille avventure e interminabili
  prove, chi riuscirà a salvare il Re?
---
## La penna dell'uccello Griffon

C'era una volta, e una volta non c'era, non molto lontano da qui...

Un regno, dove viveva un re con i suoi tre figli maschi. 

Un giorno, il re iniziò a stare male e nessuno capiva il perché 

Tra le decine di medici che lo visitarono, arrivò uno stregone che capì

"Il nostro re è prossimo alla morte, gli è stata gettata una maledizione, nessuna medicina che conosciamo può salvarlo, c'è solo una cosa da fare. 

Esiste in un angolo remoto, fuori dai confini del regno un castello abitato da un enorme volatile. Sto parlando dell'uccello Griffon e solo una sua penna magica può salvare il nostro amato re." 

I principi, che riconobbero nelle parole dello stregone un segno di speranza, lo tempestarono di domande, ma lo stregone li interruppe

"Non posso dirvi di più di quello che vi ho detto. Ora spetta a voi portare a termine il compito, se ve la sentite..."

Così per orgoglio, per amore e anche un po' di rivalità, il giorno dopo i tre fratelli si misero a cavallo e insieme partirono dal villaggio, per trovare l'unica cosa che avrebbe salvato il loro padre.

Cavalcarono per giorni e giorni, chiedendo a chiunque incontrassero informazioni sull'uccello Griffon, ma nessuno ne aveva mai sentito parlare. 

Un tardo pomeriggio, arrivati in un punto dove la strada si divideva in tre vie, il maggiore, rivolgendosi ai due fratelli disse

"Ragazzi, in questo modo non troveremo niente, meglio dividersi. Ognuno prenderà una strada e ci ritroveremo qui alla fine di due cerchi di luna!" 

Così, tutti d'accordo si divisero e iniziarono tre cammini differenti.

Il più giovane dei tre, prese il sentiero di sinistra e dopo aver cavalcato tutto il giorno, si fermò in una locanda per un bel pasto caldo e per passare la notte.

Il mattino seguente, continuò il suo viaggio, fino a quando il sentiero non si trasformò piano piano in bosco, sempre più fitto, tanto che non avendo più un percorso da seguire da ore e vedendo il suo cavallo sempre più in difficoltà ed impaurito, decise di trovarsi un riparo e di fermarsi per la notte.

Era tutto buio intorno a lui, quando notò una piccolissima luce nell'oscurità. Avvicinatosi bussò alla porta e gli aprì un vecchietto con i capelli metà neri e metà bianchi, lo fece entrare senza chiedere niente.

Gli porse un coltello e delle patate e lo invitò con un gesto a iniziare il lavoro. Prepararono la cena avvolti da quel silenzio parlato, fino a quando il signore cominciò

"Allora dimmi ragazzo, cosa ci fa uno come te in un posto come questo?"

"E' tanto che viaggio buon uomo. Mio padre è gravemente malato e l'unica cosa che lo può salvare è la penna dell'uccello Griffon. Ma io non so dove andarla a cercare..."

Il vecchio lo guardò intensamente, poi disse

"Certo che sai dove andarla a cercare, sei sul giusto sentiero, anche se non ti sembra.
Io posso dirti che sentiero seguire, ma non sarà per niente facile, soprattutto strappargli una penna è un'impresa in cui si rischia per davvero!"

Intanto guardando la luna disse

"E hai anche pochissimo tempo. Devi sapere che le sue penne posso essere strappate solo in luna piena e lei sarà pronta fra tre giorni.

Non hai tempo da perdere, il cammino è lungo e faticoso, andiamo a riposarci, domani ti dirò il resto."

Il mattino seguente, al momento della partenza il vecchietto li diede un fiaschetto vuoto, una lettera e una scatolina in legno con dentro della polvere di un leggero riflesso verde

"La polvere dentro alla scatola, ti potrà far trasformare, una sola volta in una formica, utilizzala con intelligenza e ti aiuterà nella tua impresa.

La lettera dovrai consegnarla alla prossima persona che incontrerai e dovrai portare i miei saluti.
Il fiaschetto,...lo capirai a tempo debito. 

Il tuo cavallo non ti potrà aiutare da qui in poi, lascialo a me, lo accudirò e te lo lascerò nel cammino del ritorno, se mai tornerai."

"Ti ringrazio moltissimo vecchio mio, te ne sarò per sempre riconoscente! E fidati che tornerò!"

Così il principe salutò il suo cavallo, fedele amico e si mise in cammino solo, lasciando al vecchio il suo coltello come forma equa di scambio. 


Come predetto, tempo dopo il sole tramontato, arrivò davanti a una capanna, vicino a un fiumiciattolo. Bussò alla porta e ad aprire fu un vecchietto ancora più vecchietto del primo, con i capelli tutti tutti bianchi.

"Salve ragazzo! Ti stavo aspettando, entra!"

"Come faceva a sapere del mio arrivo?"

"Niente di che, sensazioni, anche se ho pure la sensazione che tu abbia qualcosa per me!"

"E' vero! Ho una lettera! Eccola!"

"Vieni dentro casa e accomodati, sono molto curioso e mi devi raccontare tutta la tua storia!"

Quando il racconto fu terminato, ormai a notte fonda, il vecchio era tutto emozionato da tale avventura e disse

"Ho desiderio di aiutarti anche io, ora vai a dormire domani ti spiegherò tutto!"

Il mattino seguente, al momento della partenza il vecchietto dai capelli tutti bianchi li diede una fiala con dentro delle gocce di qualcosa, una lettera e un piccolo cofanetto di rame con dentro della polvere di un leggero riflesso azzurro e gli disse

"La polvere dentro alla scatola di rame, ti potrà far trasformare, una sola volta in un lupo, l'effetto svanirà per conto suo, forse ti servirà durante la tua impresa.

La lettera dovrai consegnarla alla prossima persona che incontrerai e dovrai portarle i miei saluti.

La fiala, non utilizzarla finché non saprai tutto...lo capirai a tempo debito."

"Mi fido di quello che dici, anche se di tutto questo ho capito poco e niente. In tutti modi te ne sarò per sempre riconoscente!"

Così il principe si mise in cammino, lasciando al vecchietto il suo mantello reale come forma equa di scambio.

Viaggiò tutto il giorno, il fiumiciattolo si trasformò in lago, il bosco in rocce nude ricoperte di muschi e licheni, fino a quando prima del tramonto vide una capanna piccolissima riparata da un'enorme roccia.

Non fece in tempo ad avvicinarsi alla porta che questa fu aperta e si presentò un vecchietto con i capelli tutti bianchi bianchi e lunghi fino alle caviglie.

E abbracciandolo gli disse

"Tu non sai da quanto tempo che aspetto qualcuno! Se sei arrivato qui vuole dire che sei passato dai miei fratelli! Hai qualcosa per me?"

"Ho una lettera per te! I tuoi fratelli? Questo non lo potevo immaginare,...ma sono anche tanto stanco."

"Vieni dentro casa, che sta calando la sera, potrai riposarti ragazzo, ma prima bisogna mangiare qualcosa e intanto mi racconterai la tua storia!"

Così tra un racconto e l'altro mangiarono e si prepararono per la notte.

Al mattino, dopo una sostanziosa colazione, il vecchietto disse

"Giovane ragazzo, ora per te arriva la parte della tua avventura difficile e pericolosa!"

Gli diede un piccolo ciondolo d'argento dove veniva custodita della polvere di un leggero riflesso rosso e gli disse

"Questa polvere ha la capacità di farti diventare un'aquila, ma solo una volta, devi starci molto attento, sono sicuro che ti tornerà utile!

Allora, ho riempito la tua fiaschetta con del buon vino, quando sarai arrivato alla porta del castello, dovrai metterci dentro la fialetta, che è un potentissimo sonnifero che ti ha dato mio fratello e dovrai trovare il modo di farla bere alla grande bestia.

Aspettare che si addormenti e solo allora potrai iniziare ad avvicinarti per strappargli una sua penna. 

Ma attento! Non tutte le penne possono essere strappate, solo quelle sotto al mento.

Il sonnifero non durerà molto tempo e il dolore lo sveglierà, dovrai essere scaltro e furbo. Dal momento che avrai la penna in mano, il tuo unico obbiettivo sarà quello di sopravvivere e scappare!"

"Grazie! Mi impegnerò tutte le mie forze per tornare vittorioso!"

"Ah non dimenticarti! Hai poco tempo per farlo, prima di prendere la penna guarda la luna, dovrà essere piena, non prima e non più tardi!"

Salutandosi, il principe gli lasciò il medaglione della famiglia reale come forma equa di scambio e continuò il suo viaggio.

Il sentiero iniziò a diventare sempre più difficile fino a quando credette di non farcela, ma proprio allora, vide in lontananza il gigantesco castello.

Arrivato al portone prese il fiaschetto riempito di vino e vi mise il contenuto della fiala dentro. Bussò e si andò a nascondere dietro ad una roccia.

L'uccello Griffon aprì la porta e si ritrovò questo fiaschetto davanti, lo prese, si guardò in giro e chiuse di nuovo il portone.

Il ragazzo aveva paura che non annusasse nemmeno il vino e non sapeva neanche quanto aspettare.
Alla sera e quando ormai erano ore che aspettava e stava iniziando a perdere le speranze iniziò a sentire un russo, segno che la bestia era entrato in un sonno profondo.

Partì, si diresse verso il portone gigante, ma era chiuso dall'interno e non sapeva che fare, fino a che si ricordò dei doni dei vecchi e tirò fuori dalla borsa il cofanetto di legno e ingerì una parte della polverina dal riflesso verde.

All'improvviso si trasformò in una formica e con le piccole zampine iniziò a salire su per il muro fino ad una finestra socchiusa ed entrò.

Si girò un po' intorno per capire dove fosse, ad un certo punto da formica tornò umano e iniziò a seguire tra le stanze, il russo dell'animale. 

Quando lo trovò, prima di avvicinarsi osservò fermo in un angolo in piedi, l'uccello Griffon, era un'enorme bestia un incrocio tra un'aquila, una fenice e un leone. 

Bellissimo.

I colori delle sue piume erano ammalianti, tanto che l'istinto lo fece avvicinare per prenderne una, ma subito una voce nella testa disse

"..Prima di prendere la penna guarda la luna, dovrà essere piena, non prima e non più tardi"

Si affacciò alla finestra e guardò la luna, mancava poco, ma non era ancora tempo, così pensò intanto di prepararsi. Ogni tanto il corpo dell'addormentato si muoveva come se si dovesse svegliare, ma per fortuna mai si destò.

A un certo punto, il principe riguardò la luna, guardò l'animale con tenacia e prese un bel respiro.

Uno, due, tre,...via!

Con movimenti delicati ma precisi, si avvicinò e scelse la penna più grande e bella sotto al mento, avvicinò la mano, un altro respiro,...

"Aaaaaahhhhhhhhhhh!”

Un grido ruggente si divampò nella stanza e il principe scappò via, più veloce che potesse.

Risvegliato il Grifone, dal dolore si rese subito conto che una delle sue piume gli era stata strappata.

Prese a rincorrerlo nei corridoi dell'enorme castello, l'inseguimento finì in una stanza. 

Il principe sulla finestra aperta, prese un pizzico di polverina rossa e trasformandosi in aquila volò via.

Il Griffone lo inseguì ma l'aquila era piccola e veloce, la sua rabbia gli dava forza, ma lo rendeva anche più debole e tra inseguimenti e planate presto lo perse nel cielo e gli rimase solo tornare a casa e curare la ferita.

La piccola aquila, rifugiatasi nel bosco esausta, con la paura di essere ancora inseguita, si nascose dentro ad un albero e si addormentò. 

Al suo risveglio, si ritrovò di nuovo con le forme da umano e non capendo che giorno e ora fossero, preoccupato iniziò a correre, corse più veloce che poté, ma andava sempre troppo lento e il bosco senza sentiero non aiutava, anzi il pericolo era non riuscire a trovare più un'uscita.

Fino a quando si ricordò dell'ultimo regalo dei fratelli non utilizzato, prese il cofanetto di rame e prese un pizzico di polvere, trasformandosi subito in un lupo e lì, iniziò a correre più veloce che potesse. Essere quell'animale gli aveva dato la facoltà anche di capire dove fosse e come uscire dal bosco.

Corse per ore fino a che in mezzo ad una vallata vide un cavallo che mangiava e lo riconobbe subito. 

Era il suo amato cavallo, proprio come promise il primo vecchietto. Anche se nelle sembianze di lupo non poteva avvicinarsi, correva il rischio di spaventare il suo cavallo e proprio quando stava cercando una soluzione per non perdere tempo la trasformazione avvenne.

Così arrivatogli vicino si fece riconoscere e  saltò a galoppo correndo senza tempo, con la paura di arrivare all'incontro con i suoi fratelli troppo tardi. Ma era felice e vittorioso, non vedeva l'ora di portare la penna a suo padre e di salvarlo. 

Mentre galoppava realizzò di avercela fatta, solo grazie a quei tre fratelli e alla buona fortuna.

Gli altri due principi si erano incontrati giorni prima a mani vuote, lo stavano aspettando speranzosi, fino a quando iniziarono a valutare il ritorno a casa senza di lui.

"Chissà, se ha senso aspettarlo, forse gli è successo qualcosa e non tornerà più!"

"Aspetteremo domani mattina e se non vedremo nessuno torneremo a casa." 

Il giorno dopo, proprio quando saliti in sella iniziarono il ritorno a casa, un cavallo al trotto raggiunse il punto di incontro laddove il sentiero si ramificava.

Con il sorriso sulle labbra e una penna enorme in mano, disse ai due

"Allegri fratelli miei! Ho trovato quello che andavamo cercando, la vita di nostro padre è salva!"

Tutti quanti gioirono, urlarono e si strinsero insieme e si misero subito in cammino. 

Lungo il tragitto, il più piccolo stava davanti, con la penna sempre in mano, eccitato di tornare presto a casa, con una voglia che doveva trattenere.

I due fratelli dietro, iniziarono a diventare sempre più pensierosi e dopo incroci di sguardi, parlarono a bassa voce

"Se si presenta così, tutti daranno il merito a lui e sarà sicuramente il favorito di nostro padre, alla fine."

"Embhé, cosa possiamo fare? Le cose sono così,... Mica possiamo ucciderlo!"

"...E invece si che possiamo,...e lo faremo!" 

Piano piano, senza capire da dove fosse arrivata quell'idea e perché, si avvicinarono da dietro e in pochi attimi, presi da uno scatto di follia ed invidia, gli furono addosso e lo ammazzarono. 

Gli presero l'enorme piuma e gettarono il suo corpo nel fossato. 

Tornati a casa, vennero accolti dal ciambellano che gli comunicò le terminali condizioni del padre. 

"Forse c'è ancora una speranza! Siete riusciti a procurarvi quello che vi ho detto?"

Disse una voce nell'oscurità della stanza.

"Si stregone! Questa è la penna dell'Uccello Griffon!"

Risposero in coro i due fratelli.

"Presto! Non c'è tempo da perdere!"

Il vecchio Re iniziò subito a migliorare e in pochi giorni guarì completamente.

Dopo aver ringraziato, ricompensato e congedato lo stregone, un giorno i due fratelli si avvicinarono al letto del padre e cominciarono a raccontare la loro versione della storia, naturalmente come concordato, dalla morte del fratello alle cose accadute.

"Padre, ad un certo punto ci siamo divisi per la ricerca e dandoci una data come appuntamento ci siamo separati. Abbiamo aspettato tanto, giorni interi, ma non è più tornato!"

"Ragazzi miei, non so come posso esprimere la mia gratitudine! Il cuore sta impazzendo dai sentimenti contrastanti, povero figlio mio! Come posso gioire, quando per salvare la mia vecchia persona, ho perso il più grande dei beni!" 

Disse il re in lacrime baciando i suoi figli. 

A nulla servirono le parole di conforto dei due principi, i quali si resero ben presto conto che l'aver ucciso il loro fratello, aveva sfociato nel re una reazione imprevista, egli non faceva altro che parlare e pensare al figlio perduto. 

Intanto, con il passare delle lune, nel sentiero, nel fossato dove era stato ucciso il ragazzo, crebbero delle canne. 

Un pastorello, un giorno tranquillo che passava di lì, per ingannare la noia decise di prenderne una e ricavarne un flauto. Quando iniziò a suonare, uscì questa melodia

"Pastore mio che mano mi tieni, 
mi hanno ucciso nella valle di Siena 
per poca pena e meno ragion 
solo per la penna dell'uccello Griffon."

E questa canzone usciva fuori ogni volta che si tentava di suonare il flauto, che tentasse un vecchietto o un bambino, sempre la stessa melodia, sempre la stessa voce,... 

Dopo alcuni giorni che il pastorello suonava e pensava, suonava e pensava, suonava e pensava,...

Decise di recarsi al Palazzo Reale per far vedere al saggio re quella stranezza

"Come mai pastorello, sei venuto da tanto lontano?"

Chiese il re quando gli concesse udienza.

"Mio Signore, sono giunto fino a qui per raccontarvi la mia storia e chiedervi aiuto nel trovare una spiegazione."

"Questa poi è bella! Ahahah! Dai forza, sentiamo quello che hai da dire!"

A quel punto il ragazzo, senza spiegare tutta la vicenda che lo portò al flauto, lo prese e iniziò a suonare e a suonare ripetutamente.

Appena ricominciava era sempre quella la melodia che usciva dal piccolo strumento.

Il re incuriosito e gagliardo si alzò in piedi

"Dove sta il trucco? Voglio provare io! Dammi il flauto!"

Il re prese il flauto e cominciò a soffiarci dentro, ma stavolta la melodia fu un po' differente

"Padre mio che mano mi tieni, 
mi hanno ucciso nella valle di Siena 
per poco appena e meno ragion 
sol per la penna dell'uccello Griffon."

Tutti a forza di sentire quello che produceva il flauto, ripetutamente, entrarono in un'atmosfera alterata. 

Iniziarono ad accorgersi che qualcuno stava spiegando, qualcosa stava comunicando con chi era interessato ad ascoltare. Le loro espressioni si ammorbidirono, alcuni si agitarono, alcuni si intristirono, ma nessuno rimase neutro alla melodia lucente. Nessuno.

Nemmeno i due fratelli impietriti in un'espressione di terrore dipinta sui loro visi, che parlava senza parole, come se la canzone gli avesse fatto vedere tutto quello che successe.

La faccia sconcertata si evolse in un volto pieno di collera e guardando i figli, dentro al cuore morì tre volte. Gli ordinò di suonare il flauto e dopo inutili esitazioni uno dei due lo fece

"Fratello mio che mano mi tieni
mi hai ucciso nella Valle di Siena
per poca pena e meno ragion
solo per la penna dell'uccello Griffon!"

Il re, capì tutto, fece rinchiudere i due ragazzi nelle segrete del castello e non li volle più vedere, non li riconobbe mai più. Da quel momento non fu più il loro padre. 

"Ragazzo..."

Disse il re rivolto al pastore

"Accompagnami nel punto esatto dove hai raccolto questa canna." 

Sua Maestà andò in camera da letto, prese la penna dell'Uccello Griffon e seguì il pastore nella valle di Siena. 

Giunti nel punto esatto, il re cominciò a scavare fin quando non trovò i resti del suo figliolo, con la penna magica toccò tutto quello che rimaneva.

Dopo pochi attimi, successe qualcosa che nessuno riuscì mai a descrivere.

La terra si mosse e il sole si fece potente, il vento divenne forte, tanto da creare scintille e portare un temporale imponente, provocando saette, melma e fumo.

Il re non capì razionalmente cosa stesse succedendo, fino a quando non sentì una brezza leggera sfiorargli il viso fino all'orecchio, simulando le tonalità della canzone del figlio morto.

In quel momento, decise di non dover sapere per forza, in fondo le cose che cercava di capire, le sapeva già e aspettandosi niente e tutto si avvolse nella fede.

Fede nella vita, fede nella morte, fede nell'Amore. Gratitudine nella fede, come ringraziare una coperta che ti sta proteggendo da un temporale. E chiuse gli occhi.

Quando li riaprì, vide sul prato il corpo addormentato del principe.

Corse da lui, lo strinse a sé fino a quando il giovane non lo salutò sorridente.

Era tornato, suo figlio era ritornato.

Durante il viaggio verso casa, il re raccontò al figlio tutte le cose successe dal giorno che i suoi fratelli l'avevano gettato in quel fossato. 

Poi non parlarono fino all'arrivo al castello.

"Padre, ho riflettuto molto e ho pensato altrettanto. I miei fratelli portano un fardello di rimorso che li seguirà fino alla fine dei loro giorni.
Mi sembra abbastanza da dover sopportare, anche senza le celle murate del castello.
L'importante è che noi non diventiamo portatori di oscurità, mascherata da giustizia.

Liberiamoci di loro, lasciamoli andare, loro sono il male di loro stessi."

Il re ascoltò in silenzio, poi lo guardò e disse

"Sei morto e rinato, sei un Re ora, governerai nel giusto e nella lealtà.
Hai ragione, liberiamoli da noi!"

Così fecero, li lasciarono andare con la sola condizione di non tornare più. 

Padre e figlio governarono insieme, fino alla fine dei loro giorni, ricoperti di luce.

Governarono nel bene e nella giustizia il loro popolo, prendendosene cura come veri Re.

Fine
