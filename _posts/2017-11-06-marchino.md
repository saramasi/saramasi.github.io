---
published: true
'-title': Marchino il furbo
'-category': astuzia
title: Marchino il furbo
category: astuzia
'-abstract': >-
  Non aver paura della morte, ti rende impavido e intoccabile. Marchino e la sua
  tenacia nell'attaccamento alla sua cara vita, affronterà diavoli, purgatorio e
  inferno. Per far capire che le regole e le leggi sono infinite, ma il cuore
  buono e in pace è uno e va sopra a tutto.
---

C'era una volta, e una volta non c'era, non molto lontano da qui...

In un piccolo paesino un ragazzo, un gran lavoratore, scaltro e sempre pieno di vita, veniva chiamato Marchino. Si era creato la sua piccola e modesta casa con un pezzo di terra, vivendo tranquillo e felice.
Fino a quando una notte, mentre si preparava per dormire, sentì la porta bussare e quando l'aprì si trovò davanti un vecchio e un giovane:

-"Chi siete? E perchè bussate alla mia porta?"-

Il vecchio rispose:

-"Il mio nome è Pietro e colui che mi accompagna è Gesù di Nazaret, ti chiediamo ospitalità per un notte."-

Marchino sapeva bene chi fosse Gesù e la sua disponibilità fu pronta e cordiale e facendoli entrare disse:

-"La mia casa è la vostra casa, è mio desiderio che Gesù occupi il mio letto, mentre Pietro ed io ci sistemeremo a terra!"-

Così dicendo preparò i due giacigli davanti al camino e vista l'ora tarda si accomodarono per la notte.
La mattina seguente, Marchino si alzò di buon ora per preparare la colazione e i suoi ospiti furono svegliati dal profumo che proveniva dalla cucina.

Dopo aver mangiato, prima di partire, Gesù volle sdebitarsi con quell'uomo tanto gentile:

-"Vorrei ripagarti della tua ospitalità esaudendo tre tuoi desideri, dimmi dunque."-

Pietro sentendo le intenzioni di Gesù, sussurò all'orecchio di Marchino:

-"Chiedi di salvarti l'anima!"-

Ma Marchino lo ignorò:

-"Vedi quella sedia vicino al camino? Ebbene, desidero che chiunque vi si sieda non riesca ad alzarsi senza il mio permesso."-

-"Come vuoi! Consideralo già fatto! Qual'è il tuo secondo desiderio?"-

Pietro tornò a sussurrare all'orecchio di Marchino:

-"Chiedi di salvarti l'anima!"-

Ma ancora una volta ignorò il consiglio:
-"Ho un albero di pere in giardino e tutti gli anni me le rubano. Vorrei che chiunque vi salisse, non potrà più scendere senza il mio permesso."-

-"Anche questo è stato fatto! E ora coraggio, rivelami il tuo terzo e ultimo desiderio."-

E Pietro:

-"Mi raccomando, è la tua ultima possibilità! Chiedi di salvarti l'anima!"-

-"Gesù, ho un gran sacco di canapa che tengo nel granaio, vorrei che chiunque sia costretto ad entare ed uscire ad un mio comando."-

-"Anche questo è esaudito, ora ti saluto! Buona giornata!"-

Pietro si sarebbe mangiato le mani per lui, sconsolato salutò Marchino e raggiunse Gesù in cammino.
Marchino visse una vita tranquilla e felice fino all'incredibile età di cento anni.

Il giorno del suo compleanno, secondo il destino che per lui era stato scritto, sarebbe dovuta finire la sua vita.
Infatti dall'inferno fu mandato un diavolo a prelevare Marchino e portarlo negli inferi. Quando sentì bussare con forza alla sua porta, Marchino andò ad aprire e non si sorprese neppure un attimo nel vedere un diavolo vero alla sua porta.
Lo fece accomodare:

-"Oh,...Finalmente! Ti stavo aspettando! Sono proprio stufo di vivere, mi preparo un attimo e arrivo subito. Perchè non ti siedi un attimo su quella sedia mentre mi preparo?"-

Quel diavolo, che come tutti i diavoli era pigro, accettò di buon grado e siccome era inverno, prima di accomodarsi avvicinò la sedia al camino.
Poco dopo Marchino riapparve nella stanza pronto per partire, il diavolo quando lo vide fece per alzarsi, ma senza riuscirci. Capendo che qualcosa non andava:

-"Che diavoleria è mai questa? Perchè non riesco ad alzarmi?"-

-"Il perchè non ti riguarda, ti basti sapere che da lì non potrai alzarti fino a quando io non vorrò!"-

-"Allora cosa aspetti a farmi alzare subito?"-

-"Eh, no...mi caro. Ti concederò di alzarti solo quando, mi darai la tua parola degli inferi, che potrò vivere ancora cento anni!"-

-"Questo è impossibile! Sono venuto qui per portarti dove devi andare ed è quello che farò!"-

-"Come vuoi."-

Concluse Marchino, prese con le pinze di ferro un tizzone ardente dal camino e lo buttò in faccia al diavolo, che dimenandosi e urlando:

-"Ti prego smettila! Ti prometto tutto quello che vuoi! Ti giuro che l'inferno ti lascierà vivere altri cento anni!"-

-"Non so cosa farmene di un giuramento di un diavolo! Voglio la tua parola degli inferi."-

Intanto continuava a gettare tizzoni ardenti addosso al suo ospite e al limite della resistenza egli cedette:

-"D'accordo! E sia! Hai la mia parola degli inferi, potrai vivere altri cento anni!"-

-"Benissimo! Allora, hai il mio permesso di alzarti!"-

Appena si sentì libero da quella maledetta sedia, completamente ustionato, volò via veloce come il vento e in men che non si dica aveva già fatto ritorno agli inferi.
Arrivato, il re dell'inferno gli chiese che fine avesse fatto l'umano che era andato a prendere e il povero diavolo raccontò cosa fosse successo, precisando di aver dato la sua parola.
Così Marchino riuscì a trascorrere in vita ancora cento anni, trascorsi anche troppo in fretta, tra la felicità e la spensieratezza.

Il giorno del suo compleanno, giù negli inferi il re convocò i suoi diavoli più forti e cattivi e chiese chi si offriva volontario per andare a recuperare ormai il famoso, umano di duecento anni. Tutti stettero zitti, ricordando i racconti del povero diavolo di cento anni prima.

-"Possibile che il vostro coraggio si riduce a questo?"-

-"Chi non ha il coraggio di fare che cosa?"-

Chiese entrando uno dei più forti demoni degli inferi.

-"Nessuno vuole andare a prendere Marchino!"-

-"Nessun problema, ci vado io!"-

Quel giorno, Marchino già sospettava l'arrivo di un diavolo, come promesso cento anni prima, ma non era nè triste nè diperato, anzi la sua faccia era caratterizzata da una leggera increspatura della bocca, simile ad un sorriso.
Ad un certo punto, sentì bussare alla porta, con tanta di quella forza che credette che la porta cedesse. Sapeva bene chi potesse essere e andò ad aprire:

-"Salve! Sono molto felice di vederti! Non ne posso più di stare su questa terra. Mi preparo subito, anche se i miei duecento anni mi costano fatica, ci metterò meno tempo possibile. Intanto che aspetti però, in giardino c'è un albero di pere e in questa stagione sono perfette e mi dispiacerebbe lasciarle tutte sull'albero, ci ho messo tanto a farle venire, quindi se ti piacciono puoi prendere tutte quelle che vuoi!"-

Il diavolo, che arrivava proprio dal girone dei golosi, non se lo fece ripetere e come un assatanato si fiondò sull'albero a divorare tutto fino a quando non si sentì sazio.
A quel punto, con la pancia piena decise di scendere e andare a vedere a che punto fosse Marchino, ma per quanto ci provasse, non c'era niente da fare, non riusciva a scendere.
Dopo tanto provare senza esito, notò il padrone di casa sotto l'albero che lo fissava e gli gridò:

-"Ehy, tu! Che sortilegio è mai questo? Perchè non riesco a scendere?"-

-"Hai detto bene diavolo, questo è un sortilegio e tu non riuscirai a scendere finchè non ti darò il mio permesso!"-

-"Cosa aspetti allora? Fammi scendere e fallo subito!"-

-"Non ci penso nemmeno! Ti farò scendere da lì solo quando mi darai la tua parola degli inferi, che potrò restare in questo mondo per altri cento anni!"-

-"Nessuno si è mai permesso di ricattarmi e non sarai di certo tu a cominciare , troverò bene io il modo di scendere!"-

-"Come vuoi, ma ormai si è fatto tardi e per me è giunta l'ora di coricarmi, dunque a domani!"-

Per tutta la notte il diavolo ostinato, tentò di scendere dall'albero, ma i suoi sforzi furono inutili. Quando al sorgere del sole, Marchino uscì in giardino e vide il diavolo completamente imbrattato di sangue tanti erano i graffi procuratosi nel tentare la discesa.

-"Allora, mio caro! Buongiorno! Che mi racconti stamani? Acconsenti alla mia richiesta o vuoi ancora rimanere dove sei?"-

-"Non cederò mai! Tanto meno ai ricatti di uno sporco umano!"-

-"Come vuoi! Allora, vado a fare una camminata, ci vediamo stasera quando torno!"-

Così dicendo Marchino si incamminò lungo il sentiero e trascorse una meravigliosa giornata nei boschi, al suo ritorno si diresse all'albero di pere e vide che il diavolo era quasi svenuto, tanta era stata la fatica e il sangue perso nel tentativo di scendere.

-"Allora, ora sei pronto a promettermi ciò che ti ho chiesto?"-

-"Qualsiasi cosa! Ti dò la mia parola degli inferi, ti lasceremo vivere per altri cento anni!"-

-"Grazie! Detto questo, puoi scendere ora!"-

Quando il diavolo capì di poter scendere e tutto dolorante corse via più veloce che potè, senza nemmeno voltarsi.

Giunto all'inferno, si presentò dal re, che ebbe difficoltà a riconoscerlo così malmesso.

-"Ma sei tu? Cosa ti è successo? Dove è l'umano?"-

-"Mio signore, è colpa sua se sono ridotto così, per riuscire a tornare ho dovuto dare a quell'uomo la mia parola degli inferi lasciandolo vivere ancora cento anni."-

Il re rimase un attimo turbato nel constatare che un essere umano, per di più così anziano, fosse riuscito per ben due volte ad avere la meglio sui due diavoli, uno più forte dell'altro. Rassegnato disse:

-"E dunque sia! Ma tra cento anni ci andrò io stesso a recuperarlo e potete stare certi che lo obbligherò a seguirmi e quando sarà tra noi gli faremo pagare tutto questo!"-

Così passarono altri cento anni e il nostro Marchino cominciava davvero a stancarsi di stare al mondo, era stanco di vedere tutte le persone a cui si affezionava morire inesorabilmente e decise che il giorno del suo compleanno sarebbe andato via, però senza la minima intenzione di passare l'eternità all'inferno.

Quando quel giorno arrivò, il re degli inferi in persona si presentò:

-"Buongiorno! Dalla corona in testa devo presumere che stavolta Lucifero in persona mi è venuto a prendere."-

-"Ebbene si! Sono proprio io! E non sperare di cavartela questa volta, ti costringerò a venire con me!"-

-"Non ti preoccupare! Non devi proprio costringere nessuno, questa volta sono più che felice di lasciare questo mondo di morte e stupidità. Solo che il viaggio verso l'inferno sarà un pò diverso da quello che credi!"-

Così dicendo prese il sacco su cui Gesù aveva compiuto il suo ultimo desiderio e disse:

-"Lucifero, entra in questo sacco!"-

Il re si stava mettendo a ridere per quella richiesta, ma in un batter di ciglio, ci si ritrovò dentro senza possibilità di uscire.

-"Come è possibile che io sia qui dentro? Voglio uscire, perchè non ci riesco?"-

-"Come sia possibile, non te ne deve interessare, sappi solo che quando uscirai sarà per un mio comando!"-

Lucifero capì di essere stato incastrato e non disse più una parola.
Marchino prese il sacco dopo averlo ben legato, se lo caricò sulle spalle e si diresse in paese. Giunto al mercato si fermò alle bancarelle dei fabbri, posò il sacco sopra ad un robusto tavolo e li chiamò tutti vicino a lui:

-"Fabbri, venite! Dovete sapere che in questo sacco c'è Lucifero, il re degli inferi, venuto per portarmi con lui. Cosa ne vogliamo fare?"-

I fabbri, senza dire niente e senza perdere tempo presero i loro arnesi più pesanti e cominciarono a colpire il sacco, quando sentirono gridare dal dolore colpirono più forte e più lui si lamentava più colpivano forte. Fino a quando non caddero a terra esausti dalla fatica, a quel punto Marchino slegò il sacco e fece uscire il diavolo e gli disse:

-"Bene! adesso possiamo andare, sono pronto a seguirti!"-

Ma il diavolo era messo così tanto male che non aveva nè le forze per muoversi nè per parlare, così Marchino prese un grosso paio di tenaie, agganciò il naso del diavolo e caricandolo sulle spalle disse:

-"Se non puoi camminare, ti ci porto io all'inferno!"-

E si incamminò lungo il sentiero trascinandosi dietro Lucifero appeso dal naso.
Durante il tragitto incontrarono una lunga processione per un funerale, c'era tantissima gente, davanti alla bara c'era un ragazzo con in mano una grossa croce. A quella vista, il diavolo che non poteva sopportare la vicinanza al crocifisso, cominciò a divincolarsi e a strattonare per liberarsi dalla morsa della tenaglia, ma Marchino stringeva ogni volta più forte e continuò a camminare sempre più vicino alla croce.
Il re dei diavoli, sentendo il corpo bruciare a quella vicinanza iniziò a dimenarsi talmente forte fino a che non si strappò direttamente il naso per scappare via più veloce che potesse da quella visione.

Quando arrivò negli inferi, tutti gli altri diavoli andarono in panico vedendo il loro re conciato in quel modo, con un filo di voce ordinò:

-"Presto! Sbarrate tutto, create tutte le barricate possibili! Sta arrivando e che mi cadino le corna io qui non ce lo voglio! Presto!"-

In poco tempo l'ordine fu eseguito e quando tutti riuscirono a trovare un nascondiglio sentirono bussare alla porta:

-"Ehy! Sono Marchino! Sono arrivato! Perchè nessuno mi apre? Io debbo passare l'eternità in questo posto, per tre volte mi siete venuti a cercare e ora che sono venuto di mia spontanea volontà mi chiudete fuori?"-

Si sentì in lontananza l'esile voce di Lucifero:

-"Vattene da qui! Non ti vogliamo e mai ti apriremmo le porte! Vattene!"-

Marchino, un pò disiorentato, ma in qualche modo soddisfatto li salutò e se ne andò via.

Camminando e pensando dove potesse andare, senza accorgersene si ritrovò davanti alle porte del purgatorio. Bussò e un angelo aprì:

-"Chi sei?"-

-"Il mio nome è Marchino il furbo, sono passato dall'inferno e lì non mi vogliono per nessuna ragione e sono venuto a chiedere se invece qui un posto per me c'è."-

L'angelo scorse rapidamente la lista delle anime che dovevano entrare quel giorno e non vedendo il nome di Marchino rispose:

-"Non sei sulla mia lista, quindi non posso farti entrare."-

-"Va bene, allora proverò più in alto, in qualche posto dovrò pure andare, grazie mille angelo!"-

Così, riprese a camminare sempre più su, fino a quando non arrivò davanti alla porta del paradiso, bussò e gli aprì Pietro:

-"Marchino! Cosa ci fai qui? A suo tempo ti dissi di chiedere a Gesù di salvarti l'anima, ma non lo hai fatto e ora è troppo tardi! Non posso proprio farti entrare."-

-"Ti prego Pietro, fammelo vedere il paradiso, solo un pochino!"-

Inizialmente Pietro negò il permesso, ma le insistenze di Marchino furono così efficaci e ad un certo punto cedette e scostò la porta di qualche centimetro, il nostro amico infilò immediatamente dentro un braccio. Pietro richiuse subito con il braccio in mezzo e Marchino si mise a urlare dal dolore:

-"Sta zitto! Che Gesù sta dormendo!"-

-"Apri la porta che ritiro il braccio!"-

Pur di farlo stare zitto Pietro aprì di nuovo un filo di porta, ma Marchino infilò anche la testa e Pietro richiuse e le urla ricominciarono:

-"Sta zitto! Che Gesù sta dormendo!"-

-"Apri la porta che ritiro il braccio e la testa!"-

Quando riaprì leggermente la porta, cercando di spingerlo fuori, Marchino riuscì con scatto felino ad entare tutto intero.

-"Ah, ma allora il paradiso è così! Interessante!"-

-"Ti prego esci, questo non è il tuo posto."-

-"Ormai sono entrato e prima di uscire vorrei dare un'occhiata in giro, ma dimmi, di chi sono quelle tre poltrone?"-

-"Sono della santissima trinità! Padre, figlio e spirito santo."-

-"Oh! Ma come sono belle! Mi sento un pò stanco, penso che ne proverò una!"-

Si sedette sulla poltrona principale al centro e Pietro esclamò:

-"No! Su quella no! e' la poltrona di Gesù!"-

-"Ma Gesù quando è stato ospite a casa mia ha dormito sul mio letto, mentre io dormivo per terra. Adesso che sono io suo ospite avrò ben diritto a sedere sulla sua poltrona..."-

Si sedette, come sempre ignorando Pietro e tra le sue gambe iniziarono a formarsi delle immmagini continue, di tutto quello che succedeva alle singole persone che abitavano sulla terra. Ad un certo punto si fermò su un volto di donna ed iniziò ad osservare più attentamente:

Era una povera mamma insieme al suo bimbo seduta in un lato della strada a chiedere monete ai passanti, qualcuno le lanciò una moneta e lei con stampato in faccia un grande sorriso, prese la moneta e si precipitò dal lattaio per comprare da mangiare al suo bimbo. Quando ordinò, il lattaio andò nel retro bottega e le riempì mezzabottiglia di latte e l'altra mezza di acqua.
Marchino, preso da un impeto di furia si levò una ciabatta e la lanciò in direzione del lattaio, ma questa si disperse in cielo senza mai arrivare a destinazione.

Iniziò ad infuriarsi fino a quando non arrivò Gesù: 

-"E hai ben ragione di prendertela!"-

-"Ma Gesù come fai a sopportare tutte le cose brutte che succedono sulla terra?"-

-"Capisco Marchino la tua rabbia, ma non possiamo intervenire direttamente, ma sappi che chi farà del male oggi, sarà ripagato della stessa moneta domani!"-

-"Quindi non preoccuparti, tutto quello che deve essere sarà! Io ti stavo aspettando! Sappi che qui non sei mio ospite, ma che questa è anche casa tua da oggi fino all'eternità!"- 

Fine

